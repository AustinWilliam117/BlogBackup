---
title: 九歌·少司命
date: 2021-01-15 15:37:22
tags: ["诗词歌赋"]
categories: ["随笔"]
---

{% meting "0012yKiG3FFcHj" "tencent" "song" %}

<center>

秋兰兮麋芜，罗生兮堂下。</br>
绿叶兮素华，芳菲菲兮袭予。</br>
夫人自有兮美子，荪何㠯兮愁苦？</br>
秋兰兮青青，绿叶兮紫茎。</br>
满堂兮美人，忽独与余兮目成。</br>
<!--more-->
入不言兮出不辞，乘回风兮载云旗。</br>
悲莫悲兮生别离，乐莫乐兮新相知。</br>
荷衣兮蕙带，儵而来兮忽而逝。</br>
夕宿兮帝郊，君谁须兮云之际？</br>
与女沐兮咸池，晞女发兮阳之阿。</br>
望美人兮未来，临风怳兮浩歌。</br>
孔盖兮翠旍，登九天兮抚彗星。</br>
竦长剑兮拥幼艾，荪独宜兮为民正。</br>

</center>
